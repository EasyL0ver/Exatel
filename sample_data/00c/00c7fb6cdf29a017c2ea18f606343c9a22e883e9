Iga vähegi kultuurilembene eestlane on kuulnud – või näinud – vendade Uku ja Pärt Uusbergi loomingut. Aga tegelikult on väga kõva tegija ka see kolmas, kõige vanem vend Andero, kes on pärast 2003. aastal ERRi Tartu stuudios «Terevisiooni» hommikuprogrammiga lõpetamist varjunud akadeemilisse maailma.

Seal on ta välja andnud ohtralt teadusartikleid, mille teemad ulatuvad alkoholi mõjust ja ajatajust teadvelolekuni. Viimase vägitükiga sai ta hakkama alles äsja, kui läbis USA Stanfordi ülikoolis järeldoktorantuuri.

Aga ei maksa arvata, et Andero Uusberg on nüüd Tartus mattunud tudengite õpetamise, eksperimentidele ja teadusartiklitele koorma alla. Tegelikult hoiab ta kätt pulsil ettevõttel, mille eesmärk on muuta inimeste igapäevatöö sama haaravaks kui arvutimängud, ja koostöös Praxisega püüab ta muuta tuludeklaratsiooni vormi selliseks, et inimesed maksudega vähem riiki petaksid.

Meie jutuajamiseks valmistudes lugesin teadusartikleid, mis kirjeldavad aju toimimist, ja sain aru, et juba protsessid, mis on vajalikud igapäevaelu elamiseks, on uskumatult keerulised. Kas sellise organi – et mitte öelda instrumendi – areng saab tõesti olla vaid juhusliku valiku, vedamise ja evolutsiooni tulemus?

Minul pole sellist mõtet tekkinud, sest religiooniprisma kaudu aju toimimise vaatlemine ei aitaks mind teadlasena lahendusele lähemale. Samas tuleb muidugi tunnistada, et hoolimata planeedi paremate peade nutikusest ja järjest kasvavast arvutusvõimsusest ei ole meil tänaseni kokkulepet paljudes küsimustes: näiteks mis on emotsioon või kuidas tekib ajus teadvus.

Väiksemaid avastusi on aga tehtud küll, kas või selle kohta, et liigutades on väga oluline see, mida meie aju arvab õige pea juhtuvat. Kui treppi mööda kõndides jääb üks aste «puudu» või «üle», siis kaotame tasakaalu, sest eeldame, et see aste on seal olemas, ja meie keha on selleks valmis.

Töömälu piiratuse põhjus on ilmselt selles, et ajul kui paindlikul infotöötlemise süsteemil läheksid juhtmed risti, kui suudaksime korraga rohkematele asjadele mõelda.
Ühe vaate järgi juhime oma liigutusi ja käitumist just tulevikuennustuste kaudu. Näiteks kuidas me pimedas toas lambi põlema saame? Kui hämarusest saab villand, aktiveerub mu ajus ennustus maailmast, kus tuli põleb. Nüüd saab aju meenutada, mida ta varasematel kordadel tegi, et tuli põleks. Mälust leitud seos liigutuse, lüliti vajutamise ja selle tulemusena süttiva tule vahel pannake nüüd tagurpidi tööle. Teisisõnu viiakse liigutuse abil ellu ennustatud tulemust.

Ühes loengus lasksite inimestel meelde jätta rea arve: 1, 2, 7, 3 ja nii edasi. Suutsin kuus arvu meelde jätta. Aga kui palusite meeles pidada rea kahekohalisi arve: 12, 73, 48 jne, oli tulemus sama, kuigi neid arve oli ju kaks korda rohkem.

Asi on töömälus ehk psüühika töölauas, kuhu tõstame parasjagu vajaminevad mõtted, ideed ja plaanid. Sellele töölauale mahub korraga kolm kuni viis infokildu ja huvitaval kombel läheb tervikuks seotud info arvesse vaid ühe infokilluna – nagu juhtus arvude 1 ja 2 kombineerimisel 12ks.

See omadus on mõjutanud ka kultuuri – argumenteerides toome sageli välja näiteks kolm punkti, mitte 12. Vastuvõtja ajul on piirang peal ja rohkem ei jää talle meelde, sest lisaks oponendi väidetele tuleb meeles pidada ka enda omi.

Töömälu piiratuse põhjus on ilmselt selles, et ajul kui paindlikul infotöötlemise süsteemil läheksid juhtmed risti, kui suudaksime korraga rohkematele asjadele mõelda.

Tehisintellekt on meist küll kõvasti üle, aga praeguse seisuga ainult nendes asjades, milleks teda treenitud on – malemängu oskav masin autot ei juhi ja omletti ei tee. Ja just see illustreerib meie aju suurt paindlikkust. Muidugi püüavad tehisintellekti uurijad ka meie paindlikkust järele teha, aga pole selge, kas või millal see päriselt õnnestub.

Olen kõrvalt jälginud teadustööd, kus võrreldakse tehisintellekti õppimisprotsessi inimese omaga. Selgus, et algoritmid õpivad imikute kombel asju kategoriseerima: neli ratast, spetsiifiline kuju, no ilmselt auto. Neli ratast, aga natuke teistsugune kuju, äkki on kuukulgur...

Eesti avalikkus mäletab teid esimest korda ilmselt «Terevisiooni» Tartu stuudio saatejuhina.

Jäin neile silma ühel tudengidebatil, mida koos ajakirjandust õppinud sõpradega modereerisin. Tartust tehti saadet kord nädalas ja eks meessaatejuhid vahetusid seal tihti, minagi pidasin vastu vaid aastakese.

Mäletan siiani, et saate jaoks pidi jaburalt vara tõusma. Ja kuna saade tuli Tartust, siis rääkisime tavaliselt sellest, mis toimub maal või teaduses. Viimasel juhul palus produtsent enamasti, et me ei laseks teadlasel ülemäära rääkida, sest muidu kõneleks lugupeetud akadeemik pikalt ja keeruliselt. Hiljem olen mõelnud, et tegelikult on intervjueerimine peen kunst ja olin selle rolli mõtestamiseks ilmselt liiga noor.

Pärast «Terevisiooni» tegelesin Tartu linnavalitsuses suhtekorraldusega, panin eri üksustest kokku avalike suhete osakonna. Ja siis tegin Raketis koos Asko Künnapi, Priit Isoki ja teiste andekate tüüpidega natuke reklaamitööd.

Kõiki neid töökohti läbiv joon on mõjutamispsühholoogia – kuigi eri põhjusel, tegelesid nad kõik ju inimeste mõjutamisega.

Mis era- ja avaliku sektori mentaliteeti puudutab, siis.... Üldiselt on mingi tegevuse ajendiks kas halbade tagajärgede minimeerimine või heade tagajärgede maksimeerimine. Kuna linnakodaniku esmane soov on, et linnavalitsus ei keeraks tema antud rahaga mingit käkki kokku, siis kipub avalikus sektoris domineerima vigade vältimine ägedate, ent riskantsete tegevuste arvel.

Üldiselt arvatakse, et inimene väldib raskusi, üritab pingutamist optimeerida ja näeb vaeva ainult selle nimel, mis on märkimisväärselt väärtuslik või meeldiv. S
Raketist lahkusin siis, kui doktoritööga hakkas asi juba hapuks minema ja tuli sellele keskenduda. Lisaks mõtlesin, et kui end reklaaminduses üles ehitan, siis mida ma oma karjääri jooksul maailma juurde loon. Lõpuks on reklaaminduse ja turunduse ülesanne aidata kliendil oma eesmärke saavutada ning enamasti on eesmärgid rahas mõõdetavad. Aga mida teeb nende eesmärkide saavutamine tavalise inimese eluga? Alkoholi- ja tubakafirmadega Rakett õnneks koostööd ei teinud.

Kui doktorikraadi kätte sain, tundsin, et ma ei pea enam ametipositsioone vahetama, kui tahan akadeemiavälises elus kaasa rääkida, sest saan seda teha ka põhikohaga teadlane olles. Üks neist on ettevõte Vivic, mida me nimetame ka töödisaini laboriks ning kus püüame igapäevast tööd muuta inimest enam kaasahaaravaks. Näiteks võiks ametikirjeldusi koostades mõelda – nagu arvutimängu disainer –, kuidas korraldada tööd nii, et see pakuks piisavat väljakutset ja naudingut. Kuigi arvutiga mängimise eest meile keegi ei maksa, teeme seda suurima rõõmuga ja sama võiks ju toimuda ka tööl, ja muidugi hariduses.

Teen koostööd ka Praxisega, kus võtab hoogu mõjutamispsühholoogia rakendamine avaliku sektori organisatsioonide probleemi lahendamiseks. Võtame näiteks tuludeklaratsiooni vormi – kas on võimalik seal midagi muuta nõnda, et inimesed petaks makse makstes riiki vähem?

Hästi huvitav ettevõtmine on Teomeeter, mille link oli Delfis liiklust ja õnnetusi kajastanud uudiste lõpus koos küsimusega «Mida teed sina, et Eesti liiklus oleks normaalsem?». Meie mõte oli muuta nähtavamaks kirjutamata reeglid, mida inimesed järgivad. Sest kui neid reegleid lugeda, siis võiksid nad ka teiste inimeste käitumist mõjutada. Praegu on Teomeeter – mis toetub teadusuuringutele, kuid on meetodina uudne – talveunes ja ootab innukat eestvedajat, sest mul pole temaga tegelemiseks piisavalt aega.


Teadust tegev psühholoog Andero Uusberg ja funktsionaalne infrapunalähedase valguse spektroskoop fNIRS.

FOTO: Margus Ansu

Tööst rääkides – kas inimene, kellele tema töö tundub lihtne, areneb seda tehes? Äkki peaks ta võtma ette keerulisemaid ülesandeid või suisa töökohta vahetama?

Üldiselt arvatakse, et inimene väldib raskusi, üritab pingutamist optimeerida ja näeb vaeva ainult selle nimel, mis on märkimisväärselt väärtuslik või meeldiv. Samas on inimesi, kes panevad end vabatahtlikult riskantsetes situatsioonides proovile, üritavad end ületada või otsivad lihtsalt uusi väljakutseid.

Aga isegi väljakutsete otsijad liiguvad edasi samm-sammult, nad ei võta kohe ette kõige raskema eesmärgi saavutamist. Äärmiselt keerulised ülesanded ei tekita huvi, kuna edulootus on liiga väike. Ka lihtsad ülesanded ei tekita huvi, sest väljakutse on liiga väike. Aga kui ülesanne on keerukas, ent kooskõlas võimetega, siis on inimene optimaalse väljakutse tsoonis. Hoo või flow’ seisundi teooria ütleb, et inimestel on sisemine motivatsioon püsida selles tsoonis. Seejuures nihkub see optimaalne tsoon kogu aeg kõrgemale, sest harjutamisel muutub ülesanne lihtsamaks.

Ma arvan, et seda saab seletada töömälu kaudu. Uue oskuse tekkides õpime infokilde tervikuks siduma. Näiteks maletaja võib vaadata malelauale mõneks sekundiks ja pärast öelda, mis malend millisel ruudul asus. Tema ei pea meeles mitte konkreetseid vigureid, vaid mitme nupuga kombinatsioone. Malendite kombinatsioon on talle üks infokild, mis võtab tema töömälus vaid ühe «augu» jagu ruumi, vabastades mõned «augud», kuhu saab panna juba uut infot. Nii hakkabki ülesanne meile harjutades lihtsam paistma, ja et töömälu jälle korralikult proovile panna, otsime raskemat ülesannet.

Hinnangu mitte andmine aitab vähendada emotsionaalset mäletsemist või rumineerimist ehk negatiivsete mõtete ketramist stiilis «Oh, miks ma talle ise ette ei keeranud, politseid ei kutsunud või kurikaga virutanud».
Näiteks algaja investeerimispankur peab mäletama, kuidas tiim töötab, mis on eesmärk, millal ja mida osta. Vilumuse kasvades tekivad mõttemustrid ehk aju tunneb olukorrad ära, teab, mida teha, ja vabastab töömälu. Seega hetk, mil ülesanne tundub lihtne, jõuab kätte siis, kui on tekkinud õpitud mõttemustrid, mis võimaldavad töödelda suurt osa infot automaatselt, ilma töömälu rakendamata, ja seetõttu jääb töömälu «auke» üle.

Teisalt –