Ok buiten een king of the dragon`s Snes cart die ik binnen heb gekregen vandaag onderstaand setje opgehaald. Dit was serieus de meest onverwachte persoon van wie ik ooit games heb gekocht. Ik had eerder via MP twee blackbox games gereserveerd en zou ze ophalen bij ene MIEP :) Dacht dat dat een suffe MP naam was ofzo. Iig vandaag ; Ik kwam aan bij een vaag soort aanleun bungalow woning ergens in een buurt in Emmen waar ik vandaag ook voor mijn werk moest zijn en het ophaken wilde combineren.
Op de deur hing een plakker met - gelieve niet aan te bellen tussen 13:00 en 15:00 ivm rust en de woning ademende bejaard en ouderdom uit. Na 3 minuten wachten kwam er een oude vrouw aangestrompeld die de deur opendeed en ik dacht ondertussen dat het een streek was van een suffe MP zakkenwasser. Maar het bleek toch echt voor de Nintendo spullen te zijn. Ik mee naar binnen waar mijn twee blackbox games lagen op de tafel met ernaast nog een stapeltje voor andere kopers gereserveerd.
We kwamen aan de praat en het bleek dus dat deze games van haarzelf allemaal waren. Dat was al aardig onverwacht aangezien ze ver in de 70 was maar haar lievelings games waren Zelda en Harvest Moon op de Snes :) Maar ze vertelde dus dat ze een hele collectie had/heeft en dat ze een en ander aan het verkopen was aangezien ze er zelf niet meer mee speelt op een paar titels na. Ik wilde wel weten wat ze nog meer had wat ze ging verkopen dus ik naar de achterkamer waar nog meer moois uitgestald lag. Ik heb daar dus drie titels uitgezocht die ik ook nog graag mee wilde nemen en ging er van uit dat we zouden gaan onderhandelen. Ze moest iemand bellen die voor haar de MP zaken deed en ik dacht dat dat haar (schoon)dochter was. Ik met die vrouw aan de lijn over die drie andere spellen lullen en welke prijs etc.
Bleek dat dus haar vrouw te zijn haha. Iig na een kwartier bellen en mailtjes meekijken die zie via MP hadden gehad ( ik heb dus wel 20 mailtjes mee gelezen van de standaard kneuzen die op MP zitten en wat ze zoal schrijven :P ) hadden we de prijzen op een rij met wat ze ervoor wilde hebben. Heb dus onderstaande shit mee gekrgen voor 150. Toen we daaruit waren hebben we nog ff zitten kletsen. Ze bleek dus een gepensioneerde oud predikante te zijn die vroeger stieken game-de omdat de kerk dat maar niks vind. Kinderen en kleinkinderen gekregen en nu met een vrouw getrouwd en haar mooie NES collectie aan het verkopen. Haha wtf. Samengevat was ik dus bij een ;

Oude gepensioneerde lesbische predikante die al meer dan 30 jaar games speelt en nu besloten heeft een deel van haar NES / SNES collectie weg te doen.

Soms kan MP ook erg mooi zijn!